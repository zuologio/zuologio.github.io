---
published: true
title: BACK TO THE “ROOT”
layout: post
---
Ad inizio 2010, quando al mio primo colloquio per un lavoro fulltime da sviluppatore dissi fierarmente di essere uno user Linux, il titolare dell’azienda mi rise in faccia. Tornai dopo anni ad utilizzare Windows, prima solo al lavoro, poi un po’ alla volta anche a casa nelle mie macchine. La ragione era semplice: in windows, grazie a visual studio, tutto era possibile mentre con Linux mi sentivo sempre più “rallentato”.

Dopo 6 anni ci siamo… ho installato linux come unico os sul mio laptop. Le ragioni sono molteplici: il mio laptop sta dando i primi segni di cedimento prestazionale e con windows 10 e visual studio a volte lavorare diventava frustrante. Inoltre ho voglia di sperimentare alcune cose di cui parlerò in seguito e per farlo… mi serve linux.

Ho optato per una soluzione che fosse il più possibile “out of the box”. Ho scelto Elementary OS Freya, basata su ubuntu 14.04 LTS. Questa distro utilizza un desktop environment eccezionale: Pantheon. Il mio problema principale con linux è sempre stato il desiderio di personalizzarne le funzionalità (lo ammetto, principalmente la UI). Ho “investito” (ma sarebbe meglio dire “perso”) nel corso degli anni universitari un grande quantitativo di tempo cercando di creare script di configurazione per compiz, conky, xfce etc… Non volendo cadere nello stesso circolo vizioso (perdere tempo a configurare e quindi a tutti gli effetti non investire tempo nello sviluppo vero e proprio), ho cercato un qualcosa che potesse placare questa ricerca estetica in linux.

Ho avuto già una “sbandata” per i3wm. Ho perso due serate a configurare questo window manager che reputo a tutti gli effetti quello “definitivo”… ma fa a botte con il resto dell’os in tante piccole cose che non funzionano e che richiedono tempo per essere sistemate.

Quando ho lanciato il terminale per la prima volta non ho potuto fare altro che citare Sweeney Todd, il diabolico barbiere di Fleet Street: “Finalmente il mio braccio è di nuovo intero!”.