---
published: true
title: TIME WHAT IS TIME
layout: post
---
Così titolava la opener di uno dei miei album preferiti dei Blind Guardian “Somewhere far beyond” uscito nel lontano 1992 che riprendeva i temi affrontati dal film capolavoro di Ridley Scott “Blade Runner”. 
Credo che fintanto che una persona ha ragioni per vivere, il tempo sia sicuramente la variabile più preziosa “dell’equazione vita”. I soldi passano in secondo piano perchè ci sono “progetti”, come ad esempio veder crescere un figlio o l’amore vissuto con la persona della propria vita, che non si possono accelerare con i soldi (come spesso succede per il resto delle cose). Anzi, certe cose vanno vissute lentamente, nella quotidianità fatta di piccole cose meravigliose. 

Ma c’è l’informatica! 
Quel progetto spettacolare per controllare carichi remoti con un arduino, il modulo wifi e un relè che mi aspetta in una scatola...

Il nuovo Bot Framework di Microsoft che mi ha già dato qualche piccola soddisfazione e che continua a suscitare in me la percezione di un qualcosa dalle grandi potenzialità... anche se non riesco a trovarne un’applicazione vera e propria e per ora rimane un gioco.

Il nuovo .net core 1.0 rc2 e le possibilità di uno sviluppo web interamente su linux. 

La mia strana creatura g10cast che non ho ancora testato a dovere su windows phone 10 (complice microsoft che non rilascia l’aggiornamento per il mio telefono!)

Il mio nuovo amore per git e github. Ho migrato il blog da wordpress a tinypress... volevo che anche il mio blog fosse versionato! Sto inoltre giocando con gitlab e il suo sistema di build automatizzate funzionante out of the box. 

Complice K ho provato (con un filtro di sua invenzione) a fare qualche divertente esperimento di “analisi” del traffico di rete in una LAN... e quante idee mi sono venute!

Ogni giorno poi trovo link, progetti, snippet di codice che salvo tra i preferiti del browser e che mi ripropongo di guardare e studiare. Chissà quante cose potrei farci mi ripeto, ma poi il tempo è quello che è. Il lavoro invade spazi non suoi, la famiglia esige tutti i suoi legittimi spazi. Resta la notte. 
E “time what is time” come dice la canzone è un privilegio per i replicanti che sono immortali e per i quali il tempo non ha valore...