---
published: true
title: “O SEI 1 O SEI 0″… IO SONO G10
layout: post
---
In uno dei miei film preferiti, “S.Y.N.A.P.S.E. pericolo in rete” il monopolista informatico di turno (alter ego piuttosto malvagio del Bill Gates degli anni ’90) ripeteva ai suoi dipendenti: “Questo business è binario, o sei 1 o sei 0, vivo o morto, non esistono secondi classificati”.

L’informatica è la mia passione. In questo sono sicuramente “un 1”. Mi piace studiare, imparare e applicare cose sempre nuove. Mi piace spaziare su temi profondamente diversi tra loro e acquisire nuove competenze sulle tecnologie emergenti. In alcune aree sono anche molto preparato e mi reputo un vero e proprio professionista.

Tuttavia so per certo di essere anche “uno 0”. La cosa davvero affascinante di questo mondo è data dall’enormità di temi che contraddistinguono l’informatica… Dai linguaggi (e nessuno, ma proprio nessuno padroneggia tutti i linguaggi di programmazione) alle piattaforme, passando per i contesti d’uso (grafica computerizzata, big data, reti neurali solo per citarne alcuni). Per quanto uno sviluppatore sia bravo lo sarà sempre e comunque in relazione al perimetro delle sue conoscenze, che per quanto estese, non copriranno mai tutte le aree dell’informatica. Con questa consapevolezza l’umiltà diventa a tutti effetti un’arma per rimanere sempre “open minded” e pronto ad apprendere cose nuove senza arroccarsi nelle proprie piccole sicurezze.

Amo l’informatica e sono G10.